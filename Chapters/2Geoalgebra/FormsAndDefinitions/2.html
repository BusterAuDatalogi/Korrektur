<!DOCTYPE html>

    <h2>Kort resume og forklaring af formål <br> med dette rodede afsnit</h2>

    <p class="t">
    Det her afsnit bliver lidt rodet i forhold til de andre: 
    "Geometri" er et ekstremt bredt begreb. Hvad betyder det, 
    at man er "god til geometri"? Normalt vil man i et afsnit 
    som dette lære terminologien (hvilke dette afsnit også starter med) 
    og derefter gå i gang 
    med en masse opgaver, hvor man skal bevise en masse geometriske påstande for at træne 
    ens "bevisnings"-kræfter. Det syntes jeg er 
    lidt kedeligt, så vi vil i stedet se på en bred vifte af emner, 
    problemer og spørgsmål. De emner, som vi dækker, har ikke 
    specielt meget at gøre med hinanden, og formålet er primært 
    bare at træne dine geometri-evner, samt lære noget nyt og lidt 
    vilkårligt matematik, der måske kan blive brugbart.
    </p>
    <p class="t">
    Først vil vi kigge på firkanter og specifikt fokusere på forskellige strategier, man kan bruge 
    til at regne deres areal. Hot damn!
    </p>
    <p class="t">
    Derefter vil vi kigge på en strategi til at finde store, komplicerede arealer kaldt 
    "The shoelace strategy".
    </p>
    <p class="t">
    Derefter vil vi lave lidt opgaver med kongruens, similaritet, og lige store arealer. Business going down!
    </p>
    <p class="t">
    Vi vil så se en smule på, hvad vi kan sige generelt om "_(n_)-goner": En form med _(n_) sider, 
    hvor en 
    firkant så er en _(4_)-gon. 
    </p>
    <p class="t">
    Vi vil derefter se lidt på forholdet mellem omkreds og areal: Hvad er f.eks. den 
    største firkant med en given omkreds?
    </p>
    <p class="t">
    I nok den mest anvendelige og brugbare side undersøger vi "massecentre" og 
    hvordan, de beregnes. Et massecentre
    er på en måde en figurs "balancepunkt".
    </p>
    <p class="t">
    Til sidst undersøger vi symmetri. Her vil vi lære, at "symmetri" i matematikken 
    faktisk er et mere
    abstrakt begreb, end man lige skulle tænke. 
    </p>

  

